# Zadanie Frontend developer GoodRequest

Cieľom zadania je vytvoriť jednoduchú aplikáciu v Reacte, ktorá slúži ako formulár pre nadáciu GoodBoy na podporu slovenských útulkov pre psy. 

**Aplikácia by mala umožňovať potenciálnym podporovateľom:**

*  zvoliť si formu pomoci - všeobecný príspevok pre nadáciu alebo príspevok pre konkretný útulok (povinné pole)
*  vybrať si konkrétny útulok zo zoznamu zapojených útulkov (nepovinné v prípade všeobecného príspevku, v opačnom prípade povinné pole)
*  zvoliť si výšku príspevku, pričom je možné nastaviť aj vlastnú hodnotu (povinné pole)
*  vyplniť svoje osobné údaje:

    *  meno - nepovinné pole (2-20 znakov)
    *  priezvisko - povinné pole (2-30 znakov)
    *  e-mail - validný formát e-mailovej adresy
    *  telefón - slovenské alebo české číslo s predvoľbou +420 / +421 so zobrazením zvolenej krajiny vo forme vlajky štátu
    *  potvrdiť súhlas so spracovaním osobných údajov (povinné pole)
    *  odoslať zvalidovaný formulár, prípadne zrozumiteľne oznámiť používateľovi chybový stav

Pre účely zadania sme vytvorili 2 jednoduché API endpointy - GET zoznamu útulkov zapojených do projektu a POST na odoslanie obsahu formuláru. Dokumentáciu k nim nájdete na nasledovnom odkaze: https://frontend-assignment-api.goodrequest.com/apidoc/

Grafické podklady pre zadanie nájdete na nasledovnom odkaze (registrácia do toolu Figma je zdarma):
https://www.figma.com/file/FyxU4Zzp54tOrmQBNTly7G/GoodRequest-Frontend-Assignment

Nemusíte si z Figmy exportovať assety ako logá, ikonky alebo obrázky - môžete použiť ľubovoľné vlastné. Mali by ste ale dodržať približnú vizuálnu podobu aplikácie.

**Kritériá na použité technológie:**

*  Aplikácia musí byť napísaná v React.js, na setup projektu odporúčame create-react-app https://github.com/facebook/create-react-app
*  Na state management musí byť použitý Redux https://redux.js.org/ 
*  Štruktúru projektu nechávame kompletne na vás
*  Nice to have (nepovinné kritériá):

    *  Použiť TypeScript
    *  Použiť lokalizačnú knižnicu na stringy (napr. i18next)
    *  Použiť styled-components
    
*  Ak vám ostane čas alebo chuť :):

    *  Responzívne zobrazenie
    *  SEO (implementovať og:image a rôzne titles a descriptions na jednotlivých stepoch formuláru)
    
**Postup odovzdania zadania:**

* Naklonujte si tento repozitár k sebe
* Umiestnite ho do verejného github / bitbucket repozitáru a svoju prácu priebežne commitujte
* Do repozitáru udeľte prístup kontu peter.reguli@goodrequest.com (v prípade súkromného repo na bitbucket) alebo pošlite link na verejné github repo na tento e-mail
* Commit messages a spôsob commitovania budú tiež predmetom hodnotenia

**Ak by ste mali hocijaké otázky alebo ste sa niekde zasekli:**

* Kedykoľvek napíšte otázky alebo nás požiadajte o pomoc na peter.reguli@goodrequest.com - radi vám poradíme ;)